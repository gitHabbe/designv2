---
---
Redovisning kmom03
=========================

Det var rätt svårt att använda den css/less kod som jag tidigare skrev i kursmoment 2 eftersom många attributer som man jobbade med påverkade margin och padding. Nu efter att jag börjat jobba med det inbyggda gridet så är man extra försiktig med att påverka element i sidled så att det stämmer överens med dom fördefinierade variablerna. Jag har använt Bootstrap två gånger i tidigare projekt och ser lite likheter mellan teknologierna. Båda gör att man relativt snabbt kan komma igång med sin applikation samtidigt som det ser snyggt och stilrent ut, men tyvärr tappar man lite frihet när det kommer till att justera detaljer. I tidigare kursmoment lade jag ner tid på att formge mina navigeringsmenyer, men vågar inte riktigt ta tillbaka den stilen då gridet kanske förstörs. Så länge man jobbar inom reglerna för border-boxing så borde det inte vara några problem så spenderar eventuellt tiden efter nästa uppsättning uppgifter. I nuläget kan jag inte nog mycket om denna typ av grid för att kunna avgöra om jag skulle vilja ta med det till framtida projekt eller inte. Man sparar ju helt klart en massa tid eftersom mycket av kodbasen är fördefinierad och redo att användas, samtidigt som den försöker uppnå perfektion i form av läsbarhet och känsla. Tyvärr får jag känslan av att jag är inlåst på något sätt eftersom det inte var jag skrev biblioteket och måste följa dom krav som sätts. Möjligtvis att jag försöker ta med mig så mycket erfarenhet som möjligt för att skapa mitt eget rutnätssystem som kan användas som standard med regler som jag är bekväm mer med. Det som skakar om mina projekt mest är dom värden som sätts för att göra hemsidorna luftiga. Jag är mest intresserad av positionering och responsitivitet, och istället fokuserar på utseende och utrymme per webbplats så dom blir mer personliga. 

Det var några konflikter från tidigare version av mitt tema, så en hel del debuging krävdes för att få responsiviteten att fungera. Eftersom jag använde mig av Flexbox för att justera beteende av element beroende på utrymme så blev det en del konflikter som behövde lösas. Rent allmänt så är jag ett stort fan utav Flexbox och skulle verkligen kunna tänka mig att bygga en grid själv i det om det skulle behövas en dag. Likt Bootstrap finns det faktiskt också ett (eller förmodligen flera) ramverk som heter Bulma som jag också testat på en lägre nivå. Men det är lite av samma dilemma där, saknar kontroll och bekvämlighet, men den snabba designen är schysst. Något som är trevligt är strukturen på filerna i LESS. Det hade inte varit helt fel med någon typ av kodrekommendation från textredigeraren, likt hur den kan föreslå funktioner och metoder från andra filer när man importerat dom i projektet. Ska kika efter någon typ av intellisense till nästa kursmoments uppgifter som kan ytterligare förbättra utvecklarupplevelsen. Något jag även funderade på är om LESS kan kalkylera höjden på en bild och sedan räkna ut hur mycket som saknas till man når nästa gridnivå. Det skulle minska chansen att paragrafer lägger sig osynkroniserat och skapa mer tillit i webbsidan. 