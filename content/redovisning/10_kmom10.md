---
---

# Redovisning kmom10

<br>

## Analys

I min rapport valde jag att analysera tre populära hemsidor som folk inte besöker så ofta, men måste väcka intresse väldigt snabbt för att övertyga besökaren att deras produkt är bra. Likt dom andra rapporterna så ville jag ha material att grunda mina resultat via och det tog en del forskning innan jag hittade artiklar som jag var nöjd med. Trender kan komma och gå i snabba vågor precis som verktyg för utveckling, men det finns också komponenter som knappt förändras och ser likadana ut i årtionden. Det hade varit intressant att analysera hur prestandan på dom olika hemsidorna är eftersom det är så många media-element men då börjar vi närma oss en prestandarapport vilket redan är avklarat. Det mest intressanta bland urvalet av applikationer som jag bestämde mig för är hur dom valt att övertala gästerna att ge dom en chans på olika sätt, men samtidigt delar så många gemensamheter. Dom flesta hemsidor siktar på en minimalistisk design och jag väntar nyfiket vad nästa trend kommer att bli. Även fast jag inte är duktig på att skapa snygga layouts så uppskattar jag andra utvecklares arbeten.

## Webbplats

Utav dom tre alternativ som vi fick välja bland så var Art Ist den som var mest fängslande. Jag valde att utgå från mitt eget tema istället för anax standard eftersom jag blev nöjd med det utseendet. Här bestämde jag mig för att också använda en mer minimalistisk font för brödtext och rubriker. Det mesta av designen ligger på huvudmenyn vilket är lite ironiskt då min rapport hävdar att man har minst utrymme att vara kreativ just där. Med tanke på hur obekväm jag är med design så blev jag nöjd med resultatet. Menyalternativ som ligger längs en nedre kant och en ikon som går över är relativt unikt och inget jag kopierade från någon annan hemsida.

## Tema

För detta tema så valde jag att använda en stor bild som bakgrund istället för dom vanliga CSS attributerna. Till en början var bilden för ljus och detaljrik men via några online verktyg så lyckades jag ändra på det. Eftersom nattklubb och DJ relaterande evenemang är väldigt mörka och ljusa på samma gång så var det svårt att hitta en bra kontrast för texterna. Min lösning blev helt att “skydda” fonterna med en svart kontur så att man inte behöver anstränga sig för att läsa innehållet. Färgpaletten blev tyvärr väldigt liten med denna typ av layout vilket är nödvändigt enligt mig eftersom många färger på en heltäckande bakgrund kan se väldigt fel ut. Det går inte heller riktigt att låta allt vara vitt eftersom det blir stelt. Många färger försvinner in i bakgrunden så efter mycket testande landade jag på en varians av turkos och orange. För detta tema valde jag också att exkludera flash-regionen för att separera dom lite, samt jag tycker det blir luftigare på det viset.

## Projektet

Vanligtvis brukar jag skriva hur projektet gått bra och inga större problem dök upp. Medans inga större felmeddelanden uppstod under utvecklingen så hade jag väldigt svårt att göra denna uppgift. Design och kreativitet är inte min starka sida så allt detta var otroligt utmanande och obehagligt för mig. Jag fick helt enkelt ta det i min egna takt vilket var trassligt. Mycket möjligt att andra personer gled igenom uppdragen utan problem vilket är imponerade från mitt perspektiv. Jag valde att byta ut mina blogginlägg mot spelningar eftersom till fyller mer eller mindre samma funktion i det här sammanhanget. Det är en blandning av reklam för Art Ists “produkter” och nyheter om konserter. Eftersom man inte hade någon kontroll över HTML eller PHP-koden, annat än information, så var det extra utmanande att göra unika layouts som står ut ur mängden.

## Kursen

Kursen rent allmänt tycker jag var väldigt svår. Dels för att jag gjorde alla gruppuppgifter själv, men också för att alla uppgifter och inlämningar utmanar mina svagaste egenskaper. Det är smart att målet inte är att man ska bli en designer, utan att man ska kunna förstå och kommunicera med dom på ett bättre sätt. Förhoppningsvis så väcker detta ett större intresse för att kunna bygga lite snyggare hemsidor, men ni nuläget så lockar det inte alls. Jag ska försöka hitta en bok som fängslar mig mer eller möjligtvis en online kurs som stimulerar processen lite extra. Jag skulle nog ge kursen en 6:a i betyg och rekommenderar tyvärr inte kursen till vänner. Det beror mest på mitt eget intresse eftersom nästan varje uppgift var problematisk för mig. Det skulle vara roligt att se vad andra studenter som faktiskt är kreativa rankat kursen. Lyckligtvis kommer jag ta med mig mycket kunskap från utvecklingen, så som separation av moduler och aktivt tänka på om gridsystem är något som krävs för projektet. Självklart också dom designelement och principer som vi studerat i kombination med prestanda och färgpaletter. Det är också imponerande vad extremt mycket man kan åstadkomma med markdown konfiguration vilket jag också ska komma ihåg.
