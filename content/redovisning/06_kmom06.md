---
---
Redovisning kmom06
=========================

Det är osäkert hur mycket bättre jag blev på design under detta kursmoment, men förståelsen för hur folk arbetar inom området ökade i alla fall. Det känns väldigt bra att det faktiskt finns någon typ av vetenskap bakom design så att det inte är baserat 100% på talang och revelation. Om man bara kunde lyssna på när andra tar beslut kring illustrationer i form av designprinciper och element så hade det varit fantastiskt. Efter att ha jobbat igenom resurserna så ser man snabbt att det finns väldigt mycket inom ämnet och ibland säger materialet emot varandra. Förhoppningsvis i framtiden kan man kanske hitta något som majoriteten är eniga om och följer “reglerna” lite mer strikt. Som TIL denna vecka så väljer jag nog hela konceptet att det i själva verket finns riktlinjer man kan följa och ta inspiration utav för att jobba med ett tema eller nästa vad som helst inom design. 

Jag hade svårt att sätta igång mina teman eftersom det sällan byggs upp en bild i mitt huvud att jobba efter. Som hjälpmedel använde jag först Adobe Color, men efter ett antal försök så gav jag upp på att hitta en bra färgkombination med det verktyget. Istället så sökte jag efter ett nytt redskap och snubblade på Coolors som jag förmodligen kommer använda igen i framtiden. Ibland kan det vara svårt att skilja på barnslig och vågad stil när det kommer till att välja färger och fonter. Personligen har jag svårt att avgöra vart mina teman landade, men det får duga för nuläget. 

Dom här koncepten är något som jag skulle vilja diskutera med någon som jobbar professionellt inom webbdesign. Det skulle vara väldigt intressant att veta vilka punkter som dom kan hålla med om och vilka som bara är där för att fylla ut artiklar. Självklart kan man ju ha olika åsikter och inget av detta är ju regler som är spikade i sten, men en diskussion är ju alltid välkommet.  