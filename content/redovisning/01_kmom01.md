---
---

# Redovisning kmom01

Det gick relativt bra att komma igång med kursmomentet denna vecka. Lyckligtvis inga felmeddelanden som inte gick att lösa inom några minuter. Jag har aldrig jobbat med denna typ av ramverk för att bygga en hemsida så det blev lite att lära sig innan man kunde sätta igång med uppgifterna. Jag är faktiskt imponerad på hur mycket kontroll man kan ha via en markdown-fil, och det antar jag har att göra med hur mycket tid som lagts ner på att göra Anax till vad det är idag. Vid detta lag har jag erfarenhet med git också så versionhantering och uppladdning gick smärtfritt. Ohmyzsh kommer även redan med många genvägar och hjälpmedel som Mikael nämnde i videoserien så jag tog en extra kik på dom som används ofta till git och allmänna terminalkommandon. Dom har till och med lagt ner tid på att göra en git hist (log) som presenterar historiken på ett projekt på ett vackert sätt.


Min designförmåga är verkligen katastrof måste jag medge. Frontendutveckling är väldigt roligt och jag kommer nog aldrig kunna ge upp den delen av webbprogrammering, men jag har ingen kreativ sida som kan göra en hemsida snygg. Mitt intresse lutar lyckligtvis mot backend och databashantering men jag vill fortfarande kunna skapa ordentliga hemsidor på egen hand. Att komma igång och bygga moderna hemsidor är nog inte något jag kan lära mig på några veckor med den bas som jag har idag. I framtiden ska jag nog försöka läsa några böcker om webbdesign och regler som rekommenderas följas för att lyckas bygga något som en användare gladeligen återkommer till. Vad kan ett bra backend infrastruktur åstadkomma om informationen inte presenteras på ett elegant sätt?


Det finns ju dock css-ramverk som kan göra ett bra jobb med layouten för en webbapplikation så möjligtvis att jag borde prioritera det också. Mitt TIL för denna vecka är strukturen och funktionaliteten i Anax. Jag är imponerad på vad lite markdown konfiguration kan medföra till en hemsida som är medveten om hur den ska hantera inställningarna. Något att tänka på i framtiden om en kund vill ha en simpel hemsida och möjlighet att själv kunna utveckla utan att ange 1 rad kod. Det jag blev mest nöjd med är navbaren. Den fick en rätt schysst men simple design som känns lite modern och fyller sitt syfte. Jag försökte göra en hover-effekt tillsammans med transform för att förstora det menyval som man vill göra, men lyckades inte av någon anledning. Ska ta en närmare titt på det i nästa kursmoment.
