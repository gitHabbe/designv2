---
---
Redovisning kmom02
=========================

Det är ju lite otympligt att behöva kompilera om varje gång man gör en förändring i stylen, men så är läget just nu. Funderar på att eventuellt kika lite närmare på package filen som nämndes i videoserien och kolla upp om det finns någon watch-flagga som går att lägga till för att slippa köra kommandot varje gång. Det är dock helt klart värt mödan eftersom koden blir så mycket enklare att jobba med och antalet rader man måste ha koll på reduceras drastiskt. Det är nog inte allt för många seriösa hemsidor som kör ren CSS idag så det är viktigt att hålla sig någorlunda uppdaterad med teknologier som sparar mycket tid och strukturerar koden på ett bra sätt. 

Det tema som jag byggde känner jag är väldigt platt. För mig är det en positiv sak då jag tycker om minimalistiska designer och strävar ofta att använda dom så ofta jag kan. Om det är en hemsida som man ofta besöker så föredrar jag även mörka färger, men jag är nog extra känslig för vitt jämfört med andra. Då jag inte sätter ribban allt för högt på mig själv så är jag väldigt nöjd med resultatet. Det jag stör mig mest på är hur jag inte lyckades floata element på ett sätt som gör att huvudinnehållet vrider sig runt menyerna. Det slutade med att jag gick tillbaka till min första idé för att placera elementen på önskad plats, Flexbox. LESS (eller eventuellt SASS) är något jag ska försöka ta med mig till alla projekt i framtiden om inte CSS uppdateras att fungera på liknande sätt. Jag har upptäckt att man kan skapa variabler i CSS utan någon typ av tillägg vilket är ett steg i rätt riktning, så kanske fortsätter dom förbättra med mixins och mer effektiv struktur som sparar på kodraderna. 

Jag har använt Makefiler i tidigare kurser men aldrig gjort någon själv. Dom liknar mer eller mindre vilken CLI baserat verktyg som helst och har stöd för fler språk om jag förstår det rätt. Fördelen med makefiler är väl att nästa utvecklare kan förvänta sig mer om av som kommer ske till skillnad från skript som man kanske måste sätta sig mer in i för att förstå vad som ska hända. Samtidigt så ser man inte denna typ av fil ofta alls i projekt på GitHub och jag skulle vilja veta anledningen till varför det är på det viset. Många JavaScript startar från en json-fil som har kommandon som beskrivs kort men för andra applikationer så vet jag inte. 