### Designelement

I detta tema valde jag att skapa ytligare ett mörkt tema eftersom dom faller mig mycket i smak. Ett av mina tidigare teman inkluderade också några krav från uppgiften så det var extra effektivt. Dom sex element som jag valde att arbeta med var följande: 

* Streck
* Texturer
* Punkter
* Kontrast
* Rymd
* Gradient

Dom streck som jag tidigare skapat faller mig mycket i smak och hjälper till med att frambringa rymd till hemsidan när man väljer att inte sträcka ut dom hela vägen till kanten. Detta skapade luft mellan menyer och brödtext vilket alltid uppskattas när det finns möjlighet att göra på det viset. På menyn gick jag med raka motsatsen och gjorde en kompakt rad som i sin tur ger mer rum till resten av hemsidan. 

 
 

Hand i hand med mörka teman så går nästan alltid ljusa texter, så kontrast var nästan ett självklart element som implementerades till hemsidan. Under footern på applikationen så försökte jag bryta den trenden för att skapa en mörkare del med information som man inte läser lika ofta. Här gick gradient också in bra för att dimma ner och inte platta ut det för mycket. 

 
 

Det är ytterst sällan jag brukar redigera bakgrunden med annat än färg och skikt av färger, men nu så kompletterade jag med en typ av textur också. Åter igen så håller den låg profil och påverkar inte brödtexten på hemsidan utan bara spalterna. Texturen är framkallad av punkter som helt enkelt repeterar sig själv. 